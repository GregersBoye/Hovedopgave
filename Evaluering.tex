\chapter{Perspektivering}
I dette afsnit vil vi evaluere på forskellige områder i vores projektforløb. Vi vil se på hvad der er gået godt og hvad der eventuelt kunne have været gjort bedre og hvorfor.

\section{Roller og samarbejde}
Eftersom vi har benyttet os af Scrum som arbejdsmetode indebar det en række rolle som skulle besættes. Nogen af rollerne var selvskrevne mens andre er blevet taget ud fra et valg hvor vi mente vi fik mest ud af vores kompetencer. Roller blev inddelt som følgende. Martin Kristensen, Slagchef i EqualSums blev naturligt ProductOwner da han stod for kontakten til os. Peter Thomsen blev ScrumMaster, Gregers Boye-Jacobsen blev udvikler i ScrumTeamet. Scrum Masterens opgaver bestod primært af at holde ScrumDesk opdateret og sørge for vi så godt som muligt fulgte den plan vi havde lagt og fik lavet tingene i den rigtige rækkefølge. De daglige Scrum møder tog vi i fællesskab med de øvrige medarbejdere hos EqualSums, hvilket betød vi på den måde hele tiden blev opdateret omkring hvad vi lavede. 

Udover Scrumroller har vi også forsøgt at tage de arbejdsopgaver hvor vores kompetencer var højst. Gregers har blandt andet beskæftiget sig mere med frontend end Peter, hvor Peter derimod har fokuseret mere på backend koden. Det føler vi har virket utrolig godt, da vi begge primært arbejder med det vi er gode til, og hvor vores primære interesse også ligger. Det har også betydet vi kunne nå at lave mere kode end hvis vi skulle sidde og kæmpe med noget den anden kunne klare på langt kortere tid.

Dette var en arbejdsfordeling vi begge fandt helt naturlig under praktikperioden, så det så vi ingen grund til at ændre. Det skal dog siges, at vi har lavet lidt af det hele, og været rigtig gode til at tage tid til at hjælpe og ikke mindst forklare og lære fra os. Det er noget vi begge har haft stor gavn af. 

Derudover har vi haft en rigtig god åben kommunikation, hvor vi hele tiden har fået snakket mange forskellige ting igennem og diskuteret problemstillingerne godt igennem. Det føler vi i høj grad har været med til at højne produktets kvalitet og gjort, at de valg vi har truffet i hvert fald ikke er grebet ud af den blå luft. 

Når vi har kodet på programmet har det næsten kun været ude på EqualSums hvor vi har siddet ved siden af hinanden med hver sin computer. Det har derfor været nemt for os hele tiden at sparre med hinanden, og hjælpe hvis vi skulle sidde fast med et problem. Samtidig har vi også haft mulighed for at spørge de andre 

Skrivearbejdet har vi forsøgt at dele ud dagen før, og er primært blevet skrevet hjemme. Her har vi igen holdt kontakt med hinanden endte over MSN eller Skype. Vi har hele tiden forsøgt at holde en tæt kontakt, på den måde har vi forsøgt at gøre projektet til ét helt projekt selvom vi selvfølgelig har arbejdet på hver sine afsnit.

\section{Arbejdsmetode}
I vores metodeafsnit har vi som nævnt valgt primært at bruge Scrum, et få XP og UP elementer. De scrum praksis vi har brugt har i høj grad hjulpet os med at få et større overblik over projektet. Da man har stor åbenhed i form af produktbacklogs og sprintbacklog har det være nemt for os at se hvem der laver hvad, og havde vi været flere i gruppe er vi sikker på dette ville have været endnu tydeligere. Vi har dog savnet det at vi kunne hænge vores backlogs op på et whiteboard, da vi føler det giver endnu større overblik. Dog har vi til gengæld haft adgang til vores backlogs alle steder, da de ligger online i ScrumDesk. Det har vi især benyttet os af når vi har skrevet hjemme.

Vi har været glade for at arbejde efter en agil arbejdsmetode da vi ofte løbende har fået små ændringer fra kunden. Det ville have været langt værre hvis vi havde lagt os mere fast i et design fra UP. 

De diagrammer vi har gjort brug af fra UP har hjulpet os hurtigere i gang, da de hurtigt giver et billede af hvilken retning projekt skal formes. Det giver os et godt fundament som vi kan læne os op af især i starten, for senere at bliver brugt mindre og mindre. Senere i forløbet har vi tjekket op på vores kode og diagram for at sikre at de stadig stemmer overens. Ellers har vi refactoret dem så de passer med virkeligheden. 

De elementer vi har brugt fra XP føler vi i høj grad har været med til at øge kvaliteten i programmet. Vi gjorde meget brug af at refactor vores eksisterende kode, og der er mange steder i koden hvor vi kunne forbedre metoder, og optimere stumper af vores program væsentligt. Det er det af værktøjerne fra XP vi har brugt mest. Derudover kunne vi godt tænke os at lave det til et test drevent projekt, men der er bare en indlæringskurve der gjorde vi ikke havde tid til i dette projekt.

Rent fysisk har vi siddet i samme lokaler som kunden og udviklet. Dette har været en stor hjælp, idet vi altid (op til konkursen) har kunne spørge, hvis der var ting vi ønskede at få afklaret. Samtidig har kunden kunne se vores fremskridt, og stoppe os, hvis der var noget vi havde misforstået.

Det har naturligvis hæmmet os, at virksomheden undervejs gik konkurs, da dette medførte, at vi ikke kunne bruge deres servere og database. Dette har betydet, at vi ikke har nået at færdiggøre produktet. Vi er dog stadig tilfredse med det vi så har nået, og er glade for, at vi ikke valgte at skrive rapporten først, og udvikle til sidst. 

Alt i alt har vi været rigtig glade for den arbejdsmetode vi valgte i starten. Den har givet os en passende frihed, og samtidig sat nogle rammer op som hjælper en med at strukturere projektet på fornuftig vis. Vi føler den har været med til at give os et bedre produkt og samtidig muligheden for at nå længere.

\section{Produkt}
Som tidligere nævnt, nåede vi ikke at blive færdige med produktet. Dette var heller ikke meningen fra starten af, da vi også skulle have tid til at skrive rapport. Kunden har dog været indforstået med dette, og vi har i udviklingsfasen gjort os store anstrengelser for, at det er nemt for en anden udvikler at overtage produktet. 

Med fare for at lyde som en konklusion fra folkeskolen, så har det været et spændende produkt at udvikle. Vi har begge erfaring med webudvikling, men ikke mvc-frameworket. Der har derfor været en del læring, men vi har ikke haft brug for at sætte os ind i html, css og andre grundlæggende web-teknikker. Dette har været til stor gavn, og har betydet, at vi har kunne koncentrere os om alt det nye der skulle læres ifbm. mvc-framework. Derudover var der også en masse andre ting der skulle læres som f.eks. LINQ og entity framework.