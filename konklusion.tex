\chapter{Konklusion}

Vi skrev i problemformuleringen, at vi ville fokusere på patterns der kunne hjælpe med at løse opgaven. Vi har i det forløbne kigget på repository, factory og decorator pattern, som vi har forklaret og implementeret. Der er brugt andre patterns i forløbet, men disse er ikke blevet forklaret. Disse patterns er så grundlæggende, at vi vurderede, det ikke ville være relevant at gå i dybden med disse. 

Hvad angår de nævnte patterns har de været til stor hjælp, og patterns er helt klart noget man som udvikler skal være opmærksom på, da man ellers risikerer at opfinde den dybe tallerken gang på gang.

Samtidig er en anden konklusion, at en agil tilgang til projektet har været den rigtige, da det har givet mulighed for, at kunden har kunne komme med input undervejs.

Skal der konkluderes på selve produktet, må konklusionen være, at MVC er et meget taknemmeligt framework der i mange henseender gør en udviklers liv nemmere. Vi er overraskede over, hvor meget vi egentlig har fået udviklet i forhold til den begrænsede tid, og at vi kun har været to mand om projektet, og der har været relativt mange nye teknologier at sætte sig ind i.

Mange af de valg vi har foretaget i starten mht. teknologier er kommet os til gode, da disse også har gjort livet nemmere. 

